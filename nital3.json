{
    "Text": "Sulla questione della presenza a scuola e durata del coprifuoco è intervenuta anche la ministra deli Affari regionali Mariastella Gelmini: «Il fatto che nel testo del decreto appena varato non sia stato riprogrammato il coprifuoco — ha detto durante la registrazione della puntata tv “Iceberg” — , non significa che durerà fino al 31 luglio. Questa è una lettura distorta del provvedimento. Sono assolutamente certa che presto il coprifuoco sarà solo un brutto ricordo. È lo stesso decreto a dirlo, precisando che il Consiglio dei ministri potrà intervenire nelle prossime settimane, con tagliandi periodici al dl, modificando sia le regole per le riaperture che gli orari del coprifuoco».", 
    "SourceLanguageCode": "it", 
    "TargetLanguageCode": "en"
}